## Navigasi

[Halaman Utama][up] 

[Gitodipuro][gitodipuro]

## Midjil

Saiki Nyatethi dhawuhe Eyang, sing aku isih eling. ANAK PUTU kudu RUKUN. Eyang paring ngendika: "SING SAPA MARAHI ORA RUKUN, DAKSUWUNE TJENDHAK UMURE." Senadyan wis Seda, PEPALI kuwi isih kanggo.

Piwulange Eyang sing sepisan, ana tembang **MIDJIL**:

	Dedalane Guna klawan sekti,
	Kudhu andhap asor,
	Wani ngalah dhuwur wekasane,
	Tumungkulo yen dipun dukani,
	Bapang den simpangi,
	Ana tjatur mungkur.

TEGESE: Yen arep nggayuh dadi wong sing luhur (berguna) karo sekti (peng-pengan) di dhawuhi andhap asor (ora gemedhe/adigang-adigung). Wani ngalah apa wae, tjlathu, mlaku, mangan, turu sarwa ngalah. tumungkulo yen lagi ana rembug sing ora kepenak. Ana bebaya disimpangi (didohi), ana tjatur (rembug sing kepenak/ora perlu dirungokake) mungkur.

Anak putu, menawa bisa ndjupuk sarine tembang MIDJIL kuwi, anane mung temtrem damai, nanging mboke menawa jaman saiki wis ora umum dilakoni, amarga rumangsane yen ngalah kuwi mesthi di idak-idak, ora kajen. Kowi kleru; ora biyen ora saiki, kukum isih laku ana manungsa siji lan sijine. Wong ngalah ora mesthi kalah.

1.	Tjlatu sendyan rewangmu rembugan ora bener, nanging ngeyel, ora perlu kok mbantah.

2.	Mlaku aja seneng ana ngarep, rada memburi sathithik.

3.	Mangan, tinimbang kok entekake dhewe, prayoga wenehna wong sathitihik.

4.	Turu aja dhemen dhisiki, prayoga kri, dadi rada wengi.

[up]: https://github.com/epsi-rns/gitodipuro/blob/master/README.md
[gitodipuro]: https://github.com/epsi-rns/gitodipuro/blob/master/gitodipuro.md
