## Navigasi

[Halaman Utama][up] 

[Gitodipuro][gitodipuro]

## Gambuh

### I.

	Gambuhing raos estu
	Sru karenan ing sajroning kalbu
	Bisa nyusun buku silsilah sayekti
	Nora mingsra kang satuhu
	Amung agawe lelucon.

### II.

	Senadyan akehing laku
	Golek sisik melik kang satuhu
	Para waris kang sumebar ngendi-endi
	Nora ketang thumuk-thumuk
	gya lumaku alon-alon.

### III.

	Rumongso yen wus sepuh
	Nanging ing tyas banget anyenyuwun
	Bagas waras saged ngrampungake yekti
	Damel tingalan kang buku
	Aywa kepaten kang obor.

### IV.

	Senadyan wus pikun
	Rereyongan pan lumaku terus
	Surabaya Jakarta myang Sala nenggih
	Taken-taken miwah tilpun
	Suka sukur ing tyas yektos.

### V.

	Gusti paring pituduh
	Lancar ora ana aralipun
	Muga-muga bisa munfangat sayekti
	Para waris padha rukun
	Ngerti silsilah sayektos.

### VI.

	Bisaa padha ngumpul
	Nora ketang sepisan setahun
	Padha nyekar para leluhurneki
	Mangerti ingkang saestu
	Lamun maksih kadang yektos.

### VII.

	Titi tamat kang wuwus
	Lega jroning bathin kang saestu
	Ibu, Eyang Ponodiningrat sayekti
	Amung paring puji sukur
	Mring pra wredha miwah anom

**Ponodiningrat**

[up]: https://github.com/epsi-rns/gitodipuro/blob/master/README.md
[gitodipuro]: https://github.com/epsi-rns/gitodipuro/blob/master/gitodipuro.md
