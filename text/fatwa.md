## Navigasi

[Halaman Utama][up] 

[Gitodipuro][gitodipuro]

## Fatwa Ibu/ Eyang Ponodiningrat I

**Anak Putu Kabeh**

Aku aweh tjatetan SILSILAH KALIOSO kang tumuju putro wayah GITODIPURAN, ora mingsra amung kena kanggo tuntunan para ahli waris mundhak kepaten obor. Sokur padha gelem nyekar marang para Leluhur sarta ngleluri tindhak kang utama, nindakake kwajiban agama, bisa murakabi marang anak putuniro.

Kejawi kuwi aku aweh tjatetan satjuwil, paringane swargi Eyang GITOSAPOETRO, arupa piwulang sarta petung JAWA kanggo tinggalan, mbok menawa kowe kabeh mbutuhake, tinimbang takon wong liya, sing durung karuan bener.

Kuwi mau kabeh yen padha gelem nyinau sarta maca, dene yen ora gelem, ora dadi ngapa, sauger PITUTURE sarta PIWELINGE Eyang wis dak wenehake kowe kabeh.

Buku iki, sing ngrewangi aku nyusun, Bapak/ Eyangmu Saswidodo MS, sing pidalem ana Bekonang, saupomo ora direwangi mbokmenawa ora bisa rampung, amarga aku dhewe ora bisa. Dene sing takkon nyetak, mantune swargi kamas Djokojoewono, dene putrane kamas, wanita, jenenge Dra. Endang Yuwananti krama A. Bimanyu, SE. Akt.

Minangka panutuping tjrita, mbokmenawa ana luput sarta klera kleruning rembugku, aku banget-banget ndjaluk samodra pangaksama.

Surakarta, 11 Juli 1996
Ibu/eyang


Ponodiningrat

[up]: https://github.com/epsi-rns/gitodipuro/blob/master/README.md
[gitodipuro]: https://github.com/epsi-rns/gitodipuro/blob/master/gitodipuro.md
