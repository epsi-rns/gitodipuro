## Navigasi

[Halaman Utama][up] 

[Gitodipuro][gitodipuro]

## Sinom

Petung wilujengan tinggal donya.

	Siji-siji yen sur tanah,
	Tiga-tiga tigang hari,
	Pitu loro pitung dina,
	Lima-lima kawan desi,
	Loro lima nyatusi,
	Papat-papat pendhakipun,
	Kanem kalawan lima,
	Wilujengan sewu hari,
	Den waspada ngetung tanggal geblagira.

Iki mau petung saka Rangga Warsitan, ing almanak uga ana, nanging sok uga ora maca utawa nyinau;

Iki dak wenehi contoh:

Seda dina Senen Kliwon tanggal 1 Sura tahun awu 1929.

	Kepetung: siji-siji.

Yen telung dina; tiga-tiga: 

	dadi ana Dina Rebo Pahing tanggal 3 sura Tahun Wawu 1929

Pitung Dina: pitu loro (dinane pitu, pasaran loro)

	Ahad legi tanggal 7 Sura tahun Wawu 1929

Patang puluh dina: lima-lima: Sasi candhake (Sapar)

	Jum'at Wage tanggal 10 Sapar tahun Wawu 1929

Satus dina: loro lima: 

	4 sasi candhake dina Selasa Wage sasi Rabingulakir tahun Wawu 1929

Pendhak I: (papat-papat)

	dina Kemis Pon sasi Suro tahun Jimakir 1930

Pendhak II: (tgl geblage):

	1 Sura tahun Alip 1931

1000 dina: (kanem kalima)

	Sasi maju 2, dina maju 5. Sasi Mulud dina Saptu wage tahun alip 1931.



Coba metunga, mbokmenawa ora cocok, menawa aku isih diparingi umur dawa, takono aku.

Siki petung dina karo pasaran, menawa bisa nembang diapalake nganggo tembang. Uga kaya ngetung wilujengan priyayi seda, kaya ing dhuwur kuwi, apalna nganggo nembang, wis ben kagunan Jawa aja nganti ilang, kalindhih dening kabudayan liya.

[up]: https://github.com/epsi-rns/gitodipuro/blob/master/README.md
[gitodipuro]: https://github.com/epsi-rns/gitodipuro/blob/master/gitodipuro.md
